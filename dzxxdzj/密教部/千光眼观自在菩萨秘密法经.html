<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，千光眼观自在菩萨秘密法经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>千光眼观自在菩萨秘密法经</center></div><div class='fo'><center>经文出处:来自无量光明网</center><br/><br>
			<p style="text-align: center"><strong><img alt="第0部 千光眼观自在菩萨秘密法经" src="./images/ǧ۹ܷ0.png" style="width: 8px; height: 00px" title="第0部 千光眼观自在菩萨秘密法经" /></strong></p>
<p><strong>　　圣行<a>沙门</a>三昧苏嚩（二合）罗译</strong></p>
<p style="text-align: center">　　<strong>归命千光眼大<a>悲观</a><a>自在</a></strong></p>
<p style="text-align: center"><strong>　　具足百千手其眼亦复然</strong></p>
<p style="text-align: center"><strong>　　作<a>世间</a>父母能施众生愿</strong></p>
<p style="text-align: center"><strong>　　是故婆伽鑁秘说此胜法</strong></p>
<p style="text-align: center"><strong>　　先发大誓愿欲度一切众</strong></p>
<p style="text-align: center"><strong>　　至诚称念彼西方无量寿</strong></p>
<p style="text-align: center"><strong>　　所以念本尊诵根本大咒</strong></p>
<p style="text-align: center"><strong>　　随智而<a>修行</a>是法速成就</strong></p>
<p>　　如来一时住白华山观自在宫殿中。与诸大众俱。于是<a>世尊</a>与观自在说陀罗尼。名无碍大悲。大众闻已无不<a>欢喜</a>。即得种种<a>殊胜</a>上地</p>
<p>　　尔时世尊告阿难言。是观自在<a>菩萨</a>为众生故。具足千臂其眼亦尔。我说彼者其有千条。唯今略说四十手法。其四十手今分为五。何等为五。一者如来部。二者金刚部。三者摩尼部（唐言宝）四者莲华部。五者羯噜磨部（唐言事业）一部之中各配八手（合为四十）其五部中亦有五法。以何为五。一者息灾法用佛部尊。所以有化<a>佛手</a>罥索手施<a>无畏</a>手白拂手搒排手钺斧手戟矟手杨柳手（是为八法）二者调伏法用金刚部尊。是故有跋折罗（二合）手（唐言金刚是三钴金刚）金刚杵手（犹钴金刚）宝剑手宫殿手金轮手宝钵手日摩尼手月摩尼手（是为八法）三者增益法用摩尼部。是故有如意珠手宝弓手宝经手白莲手青莲手宝铎手紫莲手蒲桃手（是为八法）四者敬爱法用莲华部。所以有莲华合掌手宝镜手宝印手玉环手胡瓶手军持手红莲手锡枝手（是为八法）五者钩召法用羯磨部。所以有铁钩手顶上化佛手数珠手宝螺手宝箭手宝箧手髑髅手五色云手（是为八法）随其所欲无不成办</p>
<p>　　复次阿难菩萨住无畏地。得二十五三昧。坏二十五有。善男子是观自在菩萨。昔于千光王静住如来所亲受大悲心陀罗尼已。超第八地。心得欢喜发大誓愿。应时具足<a>千手千眼</a>。即入三昧名无所畏。于三昧光中涌出二十五菩萨。是诸菩萨身皆金色。具诸相好如观自在。亦于顶上具十一面。各于身上具足四十手。每手掌中有一慈眼（二十五菩萨各具四十手目。合为千手千眼）诸如是等化菩萨众围绕而住。观自在菩萨才出三昧。告诸化菩萨言。汝等今者蒙我威力。应往二十五界破其忧有。于是二十五菩萨。异口同音而说偈言</p>
<p style="text-align: center"><strong>　　我是第一义本来自清净</strong></p>
<p style="text-align: center"><strong>　　筏喻于诸法能得胜清净</strong></p>
<p style="text-align: center"><strong>　　今游诸世界破二十五有</strong></p>
<p style="text-align: center"><strong>　　唯愿听我说秘密陀罗尼</strong></p>
<p><strong>　　唵缚日罗（二合）达磨（金刚法）尾输驮（清净）跛跢磨（二合莲华）萨怛缚（二合有情）系多（利益）娑颇（二合）罗拏（周遍）娑嚩（二合）贺（引）</strong></p>
<p>　　诸大菩萨说是陀罗尼已。告诸大众。是陀罗尼乃是过去诸佛之所同说。能受持者必得利乐。说是语已入于三昧。或一菩萨入无垢三昧。于四十手现出四十菩萨破<a>地狱</a>有。或一菩萨入无退三昧。于四十手化出四十菩萨坏畜生有。或一菩萨入心乐三昧。从四十手显现四十菩萨坏饿鬼有。或一菩萨入欢喜三昧。从四十手现出四十菩萨坏阿修罗有（四恶趣竟）或一菩萨入日光三昧。于四十手化出四十菩萨。破东胜身洲有。或一菩萨入月光定。于四十手出现四十菩萨。断西牛货洲有。或一菩萨入热炎定。从四十手涌出四十菩萨。破北上胜洲有。或一菩萨入如幻三昧。亦于四十手现四十菩萨。断南瞻部洲有（四洲竟）或一菩萨入不动定。从四十手显出四十菩萨。破四天处有。或一菩萨入难伏三昧。于四十手化出四十菩萨。破断忉利天处有。或一菩萨入悦意定。于四十手出四十菩萨。断炎摩天有。或一菩萨入青色三昧。于四十手现四十菩萨。破兜率天有。或一菩萨入黄色三昧。从四十手显四十菩萨。破化乐天有。或一菩萨入赤色三昧。于四十手出四十菩萨。断他化自在天有（六欲天竟已上欲界十四有）或一菩萨入白色三昧。从四十手化出四十菩萨断初禅有。或一菩萨入种种三昧。于四十手现四十菩萨。破梵王有。或一菩萨入双三昧。于四十手显现四十菩萨。破二禅有。或一菩萨入雷音三昧。从四十手出四十菩萨。破三禅有。或一菩萨入注雨定。于四十手现四十菩萨。断四禅有（四静虑竟）或一菩萨入如<a>虚空</a>定。从四十手出四十菩萨。坏无想有。或一菩萨入照镜三昧。于四十手现出四十菩萨。破净居阿那含有（已上<a>色界</a>七有）或一菩萨入无碍三昧。从四十手显四十菩萨。断空处有。或一菩萨入常三摩地于四十手化出四十菩萨。坏识处有。或一菩萨入乐三摩地。从四十手现四十菩萨。破无所有处有。或一菩萨入我三摩地。于四十手现出四十菩萨。坏非想非非想处有（四空处竟已上无色四有）如上大悲所现二十五菩萨。各具十一面四十手。得二十五三昧。断二十五有（一有当配四十手四十目合为千手千眼）善男子如是二十五昧名三昧王。诸菩萨摩诃萨入如是等诸三昧王。若欲吹坏须弥山等。随意即能。欲知三千<a>大千世界</a>所有众生心之所念亦能悉知。欲分一身以为多身复合多身以为一身。虽作如是心无所著犹如莲华。是故观自在菩萨成就诸三昧王以一法身现二十五。亦以二十五现多菩萨。其一千菩萨。一一各于顶上具十一面。于其本面而有三目。一一如是具二十五。各于一界有四十菩萨。一一界中各配千眼。皆是观自在大悲所为。于时阿难白佛言。我等今者蒙佛威力。得闻如是菩萨大<a>神通</a>力及无畏力。我有所疑。唯愿世尊演说。如上二十五菩萨名号。我等众会愿乐欲闻。佛言止。善男子不须作问。今观世音自在欲说其法。今正其时汝等善听。我念往昔时。观自在菩萨于我前成佛。号曰<a>正法</a>明十号具足。我于彼时为彼佛下作苦行<a>弟子</a>。蒙其<a>教化</a>今得成佛。十方如来皆由观自在教化之力故。于妙国土得无上道转妙法轮。是故汝等勿生疑惑常应供养。但常称名号。等供养六十二亿恒河沙数如来功德。何况至诚供养其福无量。说是语已佛默然坐</p>
<p>　　尔时观自在菩萨熙怡微【朕-月+口】。放大光明。顶上显现五百头面具足千眼。每于天冠各有化佛亦放光明。菩萨身上现出一千宝臂各执宝物。即从座起告诸大众。大圣世尊所出言语真实不虚。欲知我等二十五名者。谛听我今说之次第如上</p>
<p>　　南谟没驮耶南谟达磨耶南无<a>僧伽</a>耶南谟无寿量如来。至真等觉世尊。礼如是已。汝等当礼我等名字。所谓南谟圣者。千光眼尊。代苦观自在。与智观自在。施满观自在。除戟观自在。除愚观自在。进道观自在。观正观自在。施无畏观自在。施光观自在。与<a>甘露</a>观自在。见天观自在。施妙观自在。见乐观自在。降魔观自在。静虑观自在。作文观自在。见禅观自在。愍定观自在。调直观自在。空惠观自在。护圣观自在。清净观自在。正法观自在。离欲观自在。不动观自在。菩地萨埵婆耶摩诃萨埵婆耶。摩诃迦卢尼迦那。如是称念已。应请救护愿我常蒙观自在尊大悲威光之所护念娑婆贺</p>
<p>　　尔时金刚藏菩萨为诸大众。白观自在菩萨言。善哉善哉圣观自在。从无量劫来。成就大悲法门利益众生。于<a>生死</a><a>苦海</a>为作船筏。于无明闇常为法灯。唯愿大圣普为大会及当来一切众生故。随我等问能说其法。如来于此如上演说四十手法。谓如意珠及蒲桃手法。是为何界所现身耶。菩萨答言。善哉大士作如是问。如来所说今四十法。是施无畏观自在菩萨。为南赡部洲所现身也。我今欲说其<a>真言</a>法及四十菩萨形像法仪。尔时会中有无量持咒仙人及一切圣众。欲闻此法。到菩萨所作礼而坐</p>
<p>　　观自在言。若人欲得富饶财宝者。应修摩尼法（如意珠之手也）欲修此法者。澡浴清净取净白【迭*毛】或纸或绢等。画摩尼与愿观自在菩萨像。作慈悲体身黄金色。顶有十一面。当前三面为菩萨相。右边三面白牙出上相。左边三面忿怒相。当后一面暴笑相。顶上一面如来相。菩萨本面而有三目。以<a>袈裟</a>璎珞环等庄严妙体。坐红莲座处月轮中。半跏而坐右押左。如上二十五菩萨。并所现千菩萨形像等同无异。唯随所愿求。执持宝物而来施与</p>
<p>　　令与愿观自在菩萨者。左手当心持摩尼。其珠吠琉璃色黄光发焰也。右手与愿契屈臂向上。如是画像已安置清净之处。<a>礼拜</a>供养作念诵法。其印相二手坚固缚。进力摩尼形。禅智并申立。即成就。真言曰</p>
<p>　　<strong>（一）唵嚩曰罗（二合）达磨（金刚法）振多摩抳（如意珠）入嚩罗（光明）嚩罗泥（与愿）娑嚩贺</strong></p>
<p>　　若人欲得安隐者。当修罥索法。其持索观自在菩萨像。相好威光如上所说。唯右手作拳安右腰。左手屈臂握罥索。画像已。其印相作未敷莲印。进力柱如环。此名莲华索能满诸意愿。真言曰</p>
<p>　　<strong>（二）唵嚩曰罗（二合）达磨（二）钵娜么（二合）播舍（莲华索）吽（遍引义）地瑟吒（守护二合加持）萨网（二合无可反）摩含（二合于我）娑缚贺</strong></p>
<p>　　若人欲疗腹中病者。可修宝钵法。当画宝钵观自在菩萨像。其像相好庄严如先说。但二手当齐上持宝钵。即成已。其印相理智入定印。真言曰</p>
<p>　　<strong>（三）唵嚩曰罗（二合）达磨（金刚法）阿鸣娜罗输蓝（无腹中病）娑缚（二合）贺</strong></p>
<p>　　若欲降伏魍魉鬼神者。应修宝剑法。其宝剑观自在像。庄严相好如上无异。唯右手执剑令竖。左手当腰上以大指押地水甲。火风并竖。其印向身安之。画像已。印相右手大指押地水甲。火风并竖即成。左转三匝。真言曰</p>
<p>　　<strong>（四）唵嚩曰罗（二合）达磨（一）竭誐（剑也）萨嚩蓝罗（二合）诃（一切鬼也）萨娑（二合）吒（破坏）娑嚩贺</strong></p>
<p>　　若欲降伏大魔神者。当修嚩日啰（二合）法（三右之手）其金刚观自在像。相好威光如前所说。但右手执三钴杵。当右左手作拳安腰。画像已。印相右手大指押同小指甲。余指如缚曰罗形。左转三匝。真言曰</p>
<p>　<strong>　（五）唵纥哩（二合入种子）缚曰罗（二合）婆抳（执金刚）摩罗钵罗（二合）摩【口*栗】夜（二合护魔）娑缚（二合）贺</strong></p>
<p>　　若人为摧怨敌者。应修金刚杵法（独股金刚）其持杵观自在菩萨像。相好庄严如上所说。唯左手作拳安腰。右手执独钴杵当左肩如打势。画像已。其印相右手作拳舒头指。以印作碎势。真言曰</p>
<p>　　<strong>（六）唵纥哩（二合入种子）缚曰罗（二合）播儜（执金刚）萨嚩设咄噜（一切怨加云云敌于加怨冬）娑破（二合）吒也（破坏）娑嚩（二合）贺</strong>		
		
	<p class="box marginT">
	<a></a> <span></span> <a></a> <a></a> <a></a> <a class="a"></a>		
	
		
		
		<br>
			</p>
<p>　　若欲离怖畏者。当修施无畏法。其除怖观自在菩萨。相好威光如前无异。唯舒右手垂五指现掌。左手舒五指。拳当左乳上现掌。画像已。其印相如画像手印相。真言曰</p>
<p>　　<strong>（七）唵缚曰罗（二合）达磨（一）萨嚩他（引遍也）尔那尔那（胜能胜义）佩野曩奢那（除怨怖）娑嚩（二合）贺</strong></p>
<p>　　若人欲眼闇求光明者。可修日摩尼法。其日精观自在菩萨像。相好庄严如上说。唯左手拳上持火颇胝（此云日精也）右手当心仰掌。画像竟。其印相举定手。作受日轮势。观我眼中有【◇】字（右左）若欲得天眼者。观自眉间有一目。诵真言曰</p>
<p>　<strong>　（八）唵嚩曰罗（二合）达摩（一）阿儞地耶（日）入嚩（二合）罗（光明）儞乞蒭（二合眼也）娑嚩诃</strong></p>
<p>　　若欲消除一切热恼者。应修月摩尼法。其月精观自在像。相好庄严如上所说。唯右手拳持水颇胝。左手舒五指作摩身势。画像已。其印相如像手印。真言曰</p>
<p>　　<strong>（九）唵嚩曰罗（二合）达摩（一）战陀耶（月）萨嚩（二引）娜（引）贺钵罗（二合）舍弭（除一切热恼）娑嚩（二合）贺</strong></p>
<p>　　若人欲增荣官职者。当修宝弓法。其持宝弓观自在像。相好威光如前说。但定惠手持横弓。作计由旬数势。画像已。印相（梵本阙）作金刚合掌。诵真言曰</p>
<p>　　<strong>（十）唵嚩曰罗（二合）达磨建吒驮努沙（弓）阿钵罗（二合）底诃多耶（无障碍）三摩地娑嚩贺</strong></p>
<p>　　若人欲得善友者。当修宝箭法。其速值观自在像。相好庄严如前无异。唯右手持箭首。以箭尻置左手上。画像已。其印相右手作拳。散立头指中指。以印作招势。真言曰</p>
<p>　　<strong>（十一）唵嚩日罗（二合）达磨（一）罗怛那（二合）剑努（宝箭）曼殊（妙音）萨怛婆（二合众生）曳醯曳呬（速来）罗（引）我罗我（爱染爱染）娑嚩（二合）贺</strong></p>
<p>　　若欲消除身上众病者。当修杨柳枝药法。其药王观自在像。相好庄严如前所说。唯右手执杨柳枝。左手当左乳上显掌。画像已。印相右手屈臂。诸指散垂。诵真言已摩身上。真言曰</p>
<p><strong>　　（十二）唵嚩日罗（二合）达磨（金刚法）陛【烈-列+杀】（上）尔耶（二合药也）罗惹耶（王）娑嚩（二合）贺（引）</strong></p>
<p>　　若欲<a>解脱</a>一切障难者。当修白拂法。其拂难观自在像相。及庄严等如前无异。但右手屈臂向掌外。左手持白拂。画像已。印相左手屈臂。诸指垂下。诵咒左转。真言曰</p>
<p>　<strong>　（十三）唵嚩日罗（二合）达磨（一）戍迦罗嚩啰弭也制曩（白拂）萨嚩魔罗娑耶（一切障难）尾目吃底（二合解脱）娑嚩（二合）贺</strong></p>
<p>　　若求善和眷属者。当修胡瓶法。其持瓶观自在像。相好威光如上说。唯右手执胡瓶。其瓶首如金翅鸟也。左手当齐上。向上受胡瓶势。画像已。其印相作未敷莲印。二空开立。指头相合。真言曰</p>
<p>　　<strong>（十四）唵嚩日罗（二合）达磨（金刚法）摩贺昧怛哩（二合大慈）网娑嚩（发生）娑嚩（二合）贺（引）</strong></p>
<p>　　若欲辟除一切恶兽者。当修榜棑法。其现怒观自在菩萨像。相好庄严如先说。唯左手向外持榜棑形。右手作拳印。画像已。其印相左手向外舒诸指施转。右手作拳打他势。真言曰</p>
<p>　　<strong>（十五）唵嚩日罗（二合）达磨（金刚法）萨嚩没哩（二合）始止（二合）迦萨跛曩俱罗（蝎蛇及鼠狼等）思孕（二合引）贺（师）尾也（二合引）伽罗（二合大虫）哩乞沙（二合猪熊）哆罗里乞沙（二合罴）遮末罗尔（引）尾鞞（摩竭鱼等）吽（念恐怖）发吒（破坏）娑嚩（二合）贺</strong></p>
<p>　　若人欲离官难者。应修钺斧法。其镇难观自在菩萨像。相好庄严如先无异。但右手持钺斧。左手作拳安腰。画像已。印相屈右手如斧势。以印回转。真言曰</p>
<p>　<strong>　（十六）唵嚩日罗达磨（金刚法）跛罗戍（钺斧）啰惹婆耶（王难）尾目乞底（解脱）娑嚩（二合）贺</strong></p>
<p>　　若求男女仆使者。须行玉环法。其持环观自在菩萨像。相好威光如先所说。但左手当心持玉环。右手覆于玉环上如盖。画像已。印相以左手握右腕。亦以右手握左腕。是左表女右表男。真言曰</p>
<p>　　<strong>（十七）唵嚩日罗（二合）达磨（金刚法）尾洒野（境界）猎驮（获得）娑嚩（二合）贺</strong></p>
<p>　　若欲成就功德者。当修白莲法。其分荼利观自在菩萨像。相好庄严如上说。唯左手执白莲华。右手<a>说法</a>印。画像已。印相作开敷莲印。真言曰</p>
<p>　<strong>　（十八）唵嚩日罗（二合）达磨（一）参婆吠钵娜磨（二合白华）尼履儞（入为华鬘以庄严法身）娑嚩（二合）贺</strong></p>
<p>　　若欲往生十方<a>净土</a>者。当修青莲法。其见佛观自在像。相好威光如前无异。但右手执青莲华。左手当右乳上显掌。画像已。印相作莲华合散如开花势。真言曰</p>
<p>　<strong>　（十九）唵嚩日罗（二合）达磨（一）【宁*页】罗钵纳么（青莲）嗢蘖跢（生）勃驮尾洒【怡-台+（盈-又+乂）】（佛同）娑嚩贺（引）</strong></p>
<p>　　若人求智惠者。应修宝镜法。其镜智观自在菩萨像。相好威光如上所说。唯左手当心持宝镜向外。右手作智拳印。画像已。其印相右拳安腰。左手开舒举面前见此印。想见大圆镜智。真言曰</p>
<p>　　<strong>（二十）唵嚩日罗（二合）达磨（一）萨嚩悉地（成就一切）摩诃枳娘（二合）曩（大智惠）娑嚩（二合）贺（引）</strong></p>
<p>　　若人欲见诸如来者。当修紫莲法。其见莲观自在像。相好庄严如上所说。但右手执紫莲华。左手当心仰上。画像已。印相作莲华合掌。如开花势散之。真言曰</p>
<p>　　<strong>（二十一）唵嚩日罗（二合）达磨（一）乳（而主反）耄罗娑纳纳么（二合紫莲华）萨嚩勃驮（一切佛）枳攘（二合）曩（知也）娑乞蒭（二合）毗耶（见也）娑嚩（二合）贺</strong></p>
<p>　　若欲见地中伏藏者。应修宝箧法。其见隐观自在像。相好威光如上所说。唯左手置宝箧。右手作开箧盖势。画像已。印相仰左手。以右手覆左手上。诵真言已。而后开见散之。真言曰</p>
<p>　<strong>　（二十二）唵嚩日罗（二合）达磨（金刚法）斫具数（本眼也）伽吒耶（开也）阿钵罗（二合）底诃哆耶（无障碍）娑嚩（二合）贺</strong></p>
<p>　　若人为成就仙法者。当修五色云法。其仙云观自在菩萨像。相好庄严如前说。但右手持五色云。左手举上握所著天衣端。画像已。其印相左右手为羽势作飞相。真言曰</p>
<p>　<strong>　（二十三）唵嚩日罗（二合）达磨（一）半者路婆铭伽（五色云）悉驮（引）尾地也（二合）驮罗南（成就明仙者）娑嚩（二合）贺</strong></p>
<p>　　于山崛寂处作念诵法。满一万八千遍已得仙果</p>
<p>　　若人欲生梵天者。应修军持法。其<a>禅定</a>观自在像。相好庄严如先所说。唯左手执军持。右手作思惟相。立右膝以右臂置膝上。以手掌安颊及眉间是也。画像已。印相莲华合掌合腕。真言曰</p>
<p><strong>　　（二十四）唵嚩日罗（二合）达磨（一）娑嚩（二合）娑嚩（自性）没罗（二合）诃摩（二合）抳提婆（梵天）娑嚩（二合）贺</strong></p>
<p>　　若人欲生诸天宫殿者作红莲法。其天花观自在像。相好威光如上所说。唯左手执莲华。右手屈臂而指天上。画像已。其印相作开敷莲华印。举上作掷势散之。真言曰</p>
<p>　<strong>　（二十五）唵嚩日罗（二合）达磨（一）矩索萨婆钵纳么（红莲）萨嚩提婆嗢蘖多（生一切天）娑嚩（二合）贺</strong></p>
<p>　　若人为摄缚一切逆贼者。当修戟鞘法。其破贼观自在菩萨像。相好庄严如前无异。但左手举上执戟鞘长等身。右手开散押右腰。画像已。其印相左手作三钴印举上振之。右拳安腰。真言曰</p>
<p>　<strong>　（二十六）唵嚩日罗（二合）达磨阿尾舍（摄缚）主（引）罗婆耶（贼难）吽发吒娑嚩贺</strong></p>
<p>　　若为诸佛来授手者。应修数珠法。其<a>念珠</a>观自在菩萨像。相好庄严如上所说。但右手捻数珠。左手当膝如摩势。画像已。其印相左右手取所持念珠顶戴三度。归命相。真言曰</p>
<p>　<strong>　（二十七）唵嚩日罗（二合）达磨（一）萨嚩怛他（引）蘖多（引一切如来）入嚩（二合）罗（光明）布惹（手）母捺罗唅（印我）娑嚩（二合）贺（引）</strong></p>
<p>　　若为召呼一切善神乞守护者。当修宝螺法。其持螺观自在像。相好庄严如先宣说。但左手臂持宝螺。右手作拳舒屈风指作招势。画像已。其印相二手虚心合。屈二风指。各绞二大指背。二空各二头中指间出之。以口为吹之势。真言曰</p>
<p><strong>　　（二十八）唵嚩日罗（二合）达磨（一）摩诃达摩吃哩（二合大法音）暗（遍满）萨嚩提婆曩誐（一切天龙）药乞叉（二合）曳醯曳呬（速来）啰乞叉啰乞叉（二合）【牟*含】（拥护）娑嚩（二合）贺</strong></p>
<p>　　若人欲使令一切鬼神者。当作髑髅法。其缚鬼观自在菩萨像。相好庄严如前所说。唯右手执髑髅杖。左拳安腰。画像已。其印相左拳安腰。右手屈臂举上作金刚拳。以印作召势。真言曰</p>
<p>　<strong>　（二十九）唵嚩日罗（二合）达磨（一）努史也磨萨颇驮啰（死人头）萨嚩蘖罗（二合）诃（一切鬼）阿吠舍（摄缚）娑嚩（二合）贺</strong></p>
<p>　　次数珠法。如前说有戟鞘法下</p>
<p>　　若欲成就上妙<a>梵音</a>者。须作宝铎法。其法音观自在像。相好威光如上说。但左手持宝金刚铃。右手作拳安腰。画像已。其印相以二大指入掌内三摇之真言曰</p>
<p>　　<strong>（三十）唵嚩日罗（二合）达磨（金刚法）吠舍斛（铃喜义）悉驮（引）没罗（二合）诃磨（二合）吃哩（梵音成就）阿乞叉（二合）罗（无尽）娑嚩（二合）贺</strong>		
		
	<p class="box marginT">
	<a></a> <a></a> <span></span> <a></a> <a></a> <a class="a"></a>		
	
		
		
		<br>
			</p>
<p>　　若欲成就妙辩才者。当作宝印法。其智印观自在菩萨像。相好庄严如上无异。唯右手当心持宝印形。左手作拳安腰。画像已。其印相以右手印于心上。真言曰</p>
<p>　　<strong>（三十一）唵嚩日罗（二合）达磨（一）枳壤（二合）曩母捺罗（二合智印）尼湿嚩（二合）曩（种种也法）摩护那也（大广也）娑嚩（二合）贺</strong></p>
<p>　　若为龙天善神来加护者作铁钩法。是钩召观自在菩萨像。相好庄严如上所说。唯左手持钩。右手作拳安腰。画像已。其印相在手作拳。立头指如钩形而招之。真言曰</p>
<p>　<strong>　（三十二）唵嚩日罗（二合）达磨（金刚法）俱奢弱（钩召）萨嚩提吠曩艺（于倪反引一切天龙）啰乞叉（二合）【牟*含】（拥护）娑嚩（二合）贺</strong></p>
<p>　　若人求慈悲心者作锡杖法。其慈杖观自在菩萨像。相好庄严如上所说。但右手执锡杖。左手当齐向上。画像已。印相二手内缚竖火轮。<a>圆满</a>如锡杖形。真言曰</p>
<p>　　<strong>（三十三）唵嚩日罗（二合）达磨（金刚法）三昧耶（本誓）摩诃迦嚧抳迦（具大悲心）娑嚩（二合）贺</strong></p>
<p>　　若人求人爱者。当修合掌法其现敬观自在菩萨像。相好庄严如前无异。唯二手当心作莲华合掌。像成已。其印相如像手印。真言曰</p>
<p>　　<strong>（三十四）唵嚩日罗（二合）达磨（金刚法）悉驮（引）嚩施迦罗（成就欢爱）娑嚩（二合）贺</strong></p>
<p>　　若人欲不离诸佛边者可修化<a>佛法</a>。其不离观自在像。相好庄严如上说。唯左手掌上安置化佛。右手系于化佛座。画像已。印相二手作虚合。真言曰</p>
<p>　　<strong>（三十五）唵嚩日罗（二合）达磨（金刚法）悉驮（引）波罗蜜多（成就到<a>彼岸</a>）娑嚩（二合）贺</strong></p>
<p>　　若欲不处胞胎身者。须作宫殿法。其大势观自在像。相好威光如先所说。但左手持宫殿形。右手屈臂向外显掌。画像已。其印相二手内缚立二中指。屈如殿形。真言曰</p>
<p><strong>　　（三十六）唵嚩日罗（二合）达磨（金刚法）萨嚩播野若贺野（灭一切恶趣）娑嚩（二合）贺</strong></p>
<p>　　若人求多闻者。当修般若经法（是宝经也）其般若观自在像。相好庄严如上说。唯右手当心。持智印出生般若理趣经。左手作拳印。像成已。其印相（梵本不出印）用梵夹印。真言曰</p>
<p>　　<strong>（三十七）唵嚩日罗（二合）达磨（一）钵罗（二合）若（二冶反般若也此云智惠）素怛蓝（二合经也）摩诃那也（大广也）娑嚩（二合）贺</strong></p>
<p>　　若为菩提心不退者应修不转轮法。其不转观自在菩萨像。相好庄严如前所说。但右手持金轮。左手按座作不转势。画像已。印相左手按地。右手作拳。立风及空指如持轮势。真言曰</p>
<p>　<strong>　（三十八）唵嚩日罗（二合）达磨（一）悉驮（引）菩地质跢（成就菩提心）嚩栗拏斫乞罗（金轮）阿萨拏（无动）娑嚩（二合）贺</strong></p>
<p>　　若人欲得一切如来灌顶授记者。应修顶上化佛法。其灌顶观自在像。相好庄严如上无异。唯二手拳顶上安置化佛。画像已。其印相二手内缚并立二大指。押头指侧。以印置顶散之。真言曰</p>
<p>　<strong>　（三十九）唵嚩日罗（二合）达磨（金刚法）毗诜者（灌顶）钵啰底车（授也）菩驮达罗抳（佛地）娑嚩（二合）贺（引）</strong></p>
<p>　　若为成就五谷等一切食物者。应修蒲桃法。其护地观自在菩萨像。相好庄严如先无异。唯左手持蒲桃。右手施愿契势。其像成已。其印相左拳安腰。右手诸指舒即印地。真言曰</p>
<p>　<strong>　（四十）唵嚩日罗（二合）达磨（一）悉驮（引）达罗抳娑罗娑罗（地味成就也）娑嚩（二合）贺</strong></p>
<p>　　若欲成就如上诸法。求于胜地作<a>曼荼罗</a>。安置尊像作念诵法。<a>烧香</a>散花供养西方无量寿佛及本尊像。不作杀盗淫及勿说他人罪。不食五辛及酒肉满<a>三七</a>日诵其真言。三落又遍即得成就。欲修此法先从明师。整其身心受真言法。即师于智惠人乃可传受。又弟子知其师心。若智未熟不可随顺。密意如是。说是语已诣世尊所白言。我以此法奉上世尊。唯愿纳于智藏。敕诸人天护不</p>
<p>　　尔时世尊以梵音声赞观自在菩萨言。善哉善哉大莲华王。能演殊胜第一之法。以百千眼照众生故。亦名千光眼。我今<a>随喜</a>诸佛亦然。我受此法。汝等大众<a>天人</a>龙神。闻我所赞随于我敕。空闲林中。若有流布此法。或复受持观自在名者。汝等及伴拥护是人。佛说是已。大众皆敬嘿然听受（已下似不空<a>三藏</a>译）</p>
<p style="text-align: center"><strong>　　佛知大众心住无碍三昧</strong></p>
<p style="text-align: center"><strong>　　演说观自在大曼荼罗相</strong></p>
<p style="text-align: center"><strong>　　第一内心地有九净月轮</strong></p>
<p style="text-align: center"><strong>　　中央月轮中安置施无畏</strong></p>
<p style="text-align: center"><strong>　　妙色超<a>三界</a>金色具晖曜</strong></p>
<p style="text-align: center"><strong>　　首持发髻冠宝冠绀发垂</strong></p>
<p style="text-align: center"><strong>　　顶上十一面皆如上所说</strong></p>
<p style="text-align: center"><strong>　　诸头宝冠中安住化佛身</strong></p>
<p style="text-align: center"><strong>　　菩萨于身上具足四十手</strong></p>
<p style="text-align: center"><strong>　　一一手掌中各有一慈眼</strong></p>
<p style="text-align: center"><strong>　　随诸众生类执持杂宝物</strong></p>
<p style="text-align: center"><strong>　　住于莲华台放大净光明</strong></p>
<p style="text-align: center"><strong>　　左定持日轮右惠净月轮</strong></p>
<p style="text-align: center"><strong>　　左理持宫殿右智五色云</strong></p>
<p style="text-align: center"><strong>　　左定执戟鞘右惠持锡杖</strong></p>
<p style="text-align: center"><strong>　　左理罥索形右智宝剑手</strong></p>
<p style="text-align: center"><strong>　　左定宝弓形右惠宝箭形</strong></p>
<p style="text-align: center"><strong>　　左理红莲华右智紫莲华</strong></p>
<p style="text-align: center"><strong>　　左定白莲华右惠青莲华</strong></p>
<p style="text-align: center"><strong>　　左理军持瓶右智执胡瓶</strong></p>
<p style="text-align: center"><strong>　　左定执玉环右惠持金轮</strong></p>
<p style="text-align: center"><strong>　　左理宝箧形右智宝经典</strong></p>
<p style="text-align: center"><strong>　　左定铁钩形右惠钺斧形</strong></p>
<p style="text-align: center"><strong>　　左理金刚杵右智持三剑</strong></p>
<p style="text-align: center"><strong>　　左定宝螺形右惠蒲桃形</strong></p>
<p style="text-align: center"><strong>　　左理白拂形右智杨柳枝</strong></p>
<p style="text-align: center"><strong>　　左定宝铃铎右惠宝智印</strong></p>
<p style="text-align: center"><strong>　　左理如意珠右智施无畏</strong></p>
<p style="text-align: center"><strong>　　左定化佛尊右惠顶上佛</strong></p>
<p style="text-align: center"><strong>　　左理宝镜珠右智髑髅杖</strong></p>
<p style="text-align: center"><strong>　　左定榜排形右惠持念珠</strong></p>
<p style="text-align: center"><strong>　　理智持宝钵定惠莲华合</strong></p>
<p style="text-align: center"><strong>　　各各妙宝臂犹如尼瞿枝</strong></p>
<p style="text-align: center"><strong>　　环钏为臂上天衣又璎珞</strong></p>
<p style="text-align: center"><strong>　　庄严大悲体圆光微妙色</strong></p>
<p style="text-align: center"><strong>　　跏趺右押左妙相眼不及</strong></p>
<p style="text-align: center"><strong>　　次当前月轮金刚观自在</strong></p>
<p style="text-align: center"><strong>　　南方月轮中与愿观自在</strong></p>
<p style="text-align: center"><strong>　　西方月轮中现数观自在</strong></p>
<p style="text-align: center"><strong>　　北方月轮中钩召观自在</strong></p>
<p style="text-align: center"><strong>　　本尊及四尊表五智五部</strong></p>
<p style="text-align: center"><strong>　　除怖观自在在于东南轮</strong></p>
<p style="text-align: center"><strong>　　宝剑观自在在西南月轮</strong></p>
<p style="text-align: center"><strong>　　智印观自在在于西北轮</strong></p>
<p style="text-align: center"><strong>　　不转观自在在东北月轮</strong></p>
<p style="text-align: center"><strong>　　是四大观音表法利因语</strong></p>
<p style="text-align: center"><strong>　　<a>行者</a>应知之已上九月轮</strong></p>
<p style="text-align: center"><strong>　　五智杵以界亦有四月轮</strong></p>
<p style="text-align: center"><strong>　　离九轮住隅金刚舞菩萨</strong>		
		
	<p class="box marginT">
	<a></a> <a></a> <a></a> <span></span> <a></a> <a class="a"></a>		
	
		
		
		<br>
			</p>
<p style="text-align: center"><strong>　　在于东北轮金刚嬉菩萨</strong></p>
<p style="text-align: center"><strong>　　在东南月轮金刚鬘菩萨</strong></p>
<p style="text-align: center"><strong>　　住于西南轮金刚歌菩萨</strong></p>
<p style="text-align: center"><strong>　　住西北月轮已说内院竟</strong></p>
<p style="text-align: center"><strong>　　今说第二院东门金刚钩</strong></p>
<p style="text-align: center"><strong>　　南门金刚索西门金刚锁</strong></p>
<p style="text-align: center"><strong>　　北门金刚铃东北金刚涂</strong></p>
<p style="text-align: center"><strong>　　东南金刚香西南金刚花</strong></p>
<p style="text-align: center"><strong>　　西北金刚灯八供四摄智</strong></p>
<p style="text-align: center"><strong>　　本形如金界于东门南边</strong></p>
<p style="text-align: center"><strong>　　有持杵观音次大势观音</strong></p>
<p style="text-align: center"><strong>　　次宝钵观音次日精观音</strong></p>
<p style="text-align: center"><strong>　　次于东门北有持索观音</strong></p>
<p style="text-align: center"><strong>　　次榜棑观音次白拂观音</strong></p>
<p style="text-align: center"><strong>　　次月精观音于南门东边</strong></p>
<p style="text-align: center"><strong>　　有宝弓观音次宝经观音</strong></p>
<p style="text-align: center"><strong>　　次白莲观音次紫莲观音</strong></p>
<p style="text-align: center"><strong>　　次于南门西安宝箭观音</strong></p>
<p style="text-align: center"><strong>　　次胡瓶观音次青莲观音</strong></p>
<p style="text-align: center"><strong>　　次蒲桃观音于西门南边</strong></p>
<p style="text-align: center"><strong>　　安宝镜观音次玉环观音</strong></p>
<p style="text-align: center"><strong>　　次顶上观音次军持观音</strong></p>
<p style="text-align: center"><strong>　　次于西门北安红莲观音</strong></p>
<p style="text-align: center"><strong>　　次锡杖观音次化佛观音</strong></p>
<p style="text-align: center"><strong>　　次数珠观音于北门西边</strong></p>
<p style="text-align: center"><strong>　　安宝螺观音次髑髅观音</strong></p>
<p style="text-align: center"><strong>　　次宝箧观音次五色云尊</strong></p>
<p style="text-align: center"><strong>　　次北门东边安钺斧观音</strong></p>
<p style="text-align: center"><strong>　　次戟鞘观音次杨柳观音</strong></p>
<p style="text-align: center"><strong>　　次宝铎观音已上五八尊</strong></p>
<p style="text-align: center"><strong>　　形像如上说第二院说竟</strong></p>
<p style="text-align: center"><strong>　　次说天等院东北伊舍那</strong></p>
<p style="text-align: center"><strong>　　东方<a>帝释天</a>东南火光尊</strong></p>
<p style="text-align: center"><strong>　　南方焰魔耶西南罗刹天</strong></p>
<p style="text-align: center"><strong>　　西方水神天西北风云天</strong></p>
<p style="text-align: center"><strong>　　北方毗沙门于伊舍那南</strong></p>
<p style="text-align: center"><strong>　　安于大梵天于帝释南边</strong></p>
<p style="text-align: center"><strong>　　有下方地天次于火天西</strong></p>
<p style="text-align: center"><strong>　　有伞盖夜迦于焰魔天西</strong></p>
<p style="text-align: center"><strong>　　安把索野迦日天照众闇</strong></p>
<p style="text-align: center"><strong>　　在于罗刹北月天清冷光</strong></p>
<p style="text-align: center"><strong>　　在于水天北于风天东边</strong></p>
<p style="text-align: center"><strong>　　安把弓夜迦把剑夜迦主</strong></p>
<p style="text-align: center"><strong>　　在于多闻东已上二六天</strong></p>
<p style="text-align: center"><strong>　　及毗那夜迦形像及印明</strong></p>
<p style="text-align: center"><strong>　　如余部法说既说尊色位</strong></p>
<p style="text-align: center"><strong>　　今说地色等内院地绀青</strong></p>
<p style="text-align: center"><strong>　　而散金色花从内至次间</strong></p>
<p style="text-align: center"><strong>　　独钴杵为界第二院地色</strong></p>
<p style="text-align: center"><strong>　　浅黑散银花至第三院间</strong></p>
<p style="text-align: center"><strong>　　以白银三古而界于院院</strong></p>
<p style="text-align: center"><strong>　　第三天等地如虚空色界</strong></p>
<p style="text-align: center"><strong>　　于地外大地莲华以为严</strong></p>
<p style="text-align: center"><strong>　　既说坛场相今说本尊契</strong></p>
<p style="text-align: center"><strong>　　名千身眼印出千臂经中</strong></p>
<p style="text-align: center"><strong>　　能得大灵验以二火水地</strong></p>
<p style="text-align: center"><strong>　　各甲背相着其二风竖跬</strong></p>
<p style="text-align: center"><strong>　　二空侧博附风第二文侧</strong></p>
<p style="text-align: center"><strong>　　腕开五寸许置于眉间上</strong></p>
<p>　　诵此真言曰</p>
<p>　<strong>　唵萨婆斫刍伽罗耶陀尼因地唎耶娑嚩（二合）贺</strong></p>
<p>　　此印起立并足亦得也。通作此法印亲验。菩萨受法与通。凡有所愿悉皆满足。未经入曼荼罗者。必不得见视此法门咒印。令人得罪。世尊与观自在说是法已竟</p>
<p>　　尔时婆誐鑁普观大众告观自在言。汝以此法应当付嘱于多闻天。能护持法故。于是观自在菩萨告多闻天言。汝多闻天从昔以来。发菩提意能持佛法。是故世尊与我等辈。以此胜法付嘱于汝。当令流布护持。我法无智人中勿妄宣传。善哉汝等世尊赞叹。于时多闻天王启大士言。如观自在敕护持是法。于无智中不宣此法。所以者何。以无智故心不分明。心不分明故不得法意。不得法意故返生疑谤。生凝惑故堕于地狱受大苦恼。是故我今从大士敕。无智人中不说此法。虽然于末法中当令传授。虽闻法已作诽谤。胜于供养一切如来。况信受者。时诸大众得闻是法皆得胜位心生欢喜。从座而起礼拜。世尊及观自在。赞千光眼言</p>
<p><strong>　　南谟娑贺娑罗（二合）布惹耶（敬礼千手一）娑贺娑罗（二合）入嚩（二合）罗儜帝隶（二合千光明眼）摩诃钵纳磨（二合）逻惹（大莲华王三）萨嚩播野惹贺野尾输驮（灭一切恶趣令清净四）</strong></p>
<p>　　皆大欢喜信受奉行</p>
<p>　　千光眼观自在菩萨秘密法经</p>
<p>　　（本批云）右经是传法阿阇梨等深秘之故。不戴于录也</p>
<p>　　天治二年九月廿四日书写了</p>
<p>　　于仁和寺皆明寺。以栂尾山法鼓台本书写之竟</p>
<p>　　天明二年壬寅八月三日智积轮下慈忍</p>
<p>　　享和改元辛酉秋八月。请求智积慈顺僧正御本令写得。当山千手院知了等挍合之。予更检校施训。以授于剞劂子。此经赖瑜薄草决杲宝私钞演奥钞及教舜钞等引</p>
<p>　　而证丰山长谷总持院沙门快道志</p>
<p>　　一校加笔毕慈顺</p>
		
		
	<p class="box marginT">
	<a></a> <a></a> <a></a> <a></a> <span></span> <a></a>		
	
		
		
		</div></div><hr><script charset='utf-8' src='../../js/footer.js'></script></body></html>